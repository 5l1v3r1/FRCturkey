# FRC Takım Üyeleri

FRC turnuvalarında görevleri öğrencilerin yapması esas alınmıştır. Takımın  
kurulmasından, robotun yapımına kadar takım üyelerinin bir arada çalışması gereklidir.  


Bir takım için önerilen minimum öğrenci sayısı 10’dur. Maksimum takım üyesi sınırı yoktur. Takım üyelerinin istekli ve gönüllü olması takımın başarısını arttıracaktır.

Turnuva düzeni robot tasarım, robot oyunu, iş güvenliği, girişimcilik, güvenlik animasyonu gibi birçok alana ayrılabilmektedir. Buradaki amaç bu alanlarda varlık göstermeye çalışırken aynı zamanda FIRST ® değerlerini benimseyen, STEM ile ilgili çalışmalar içerisinde bulunan ve bunları etkileşim içerisinde olduğu topluluğa yayan, kendi kaynaklarını yaratan, takım ruhuna sahip sürdürülebilir bir ekip oluşturmaktır.

Takımın bel kemiği olan üyelerinin yarışmaya hazırlanırken ve yarışma içerisinde bu değerleri kavrayarak ve göstererek iş yapması beklenmektedir. Farklı alanlarda verilen görevleri yapmak, yaratıcı bir şeyler ortaya koymak ve problemleri çözebilmek için takım üyeleri arasında bir organizasyon yapısına ihtiyaç duyulmaktadır. Bu organizasyon yapısının takımın işleyişini en optimum şekilde yönlendirecek ve aynı zamanda bireysel yetenek ve zenginlikleri de göz önünde bulunduracak şekilde olması takımın faydasınadır.

Üyelerin ve yeni üye olacakların bilgilendirilmesi ve duyurular yapmanız  
için gerekli materyallere www.firstinspires.org adresinden ulaşabilirsiniz.

