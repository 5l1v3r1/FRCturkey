# Robot Odası ve Demirbaşlar

Sezon boyunca kullanacağınız bir takım odanızın olması işleri kolaylaştıracaktır. Elektrikli el aletleri ve makine kullanıma uygun, sezon sonunda robotu çıkarabilmeniz için büyük kapısı olan ve robotu taşımanızın kolay olması için merdiven olmayan bir oda size uygun olacaktır. Burada yazılanlar tavsiye niteliğindedir. Elinizdeki imkanları değerlendirmeniz gerekebilir.

Robot odası üretim aşamalarının ve takım çalışmalarının daha verimli olmasını sağlamaktadır. Bazı okullarda takıma verilecek oda bulunamayabilir. Bu takımlar bölgelerindeki sanayi işletmeler ya da üniversiteler ile anlaşmalar yaparak onların alanlarını kullanabilir. Bunun ile ilgili bir kısıtlama bulunmamaktadır.

Odanın yanında robotunuzu yaparken kullanmanız gerekebilecek belli başlı aletlerin listesini aşağıda bulabilirsiniz. **Bu aletler tamamen tavsiye niteliğindedir.** Aletleri satın alabileceğiniz gibi sponsor bularak da temin edebilirsiniz.

Bazı takımlar bu malzemeleri tedarik edemediği için için okul dışında robot üretim çalışmaları yapabiliyor. Sürecin iyi değerlendirilmesi ve öğrenci faydası için bu malzemelerin mümkün olan kadarını temin etmenizi öneriyoruz. Elinizde takımların olması üretim ve deneme süreçlerinizin verimini arttıracaktır. Kullandığınız takımların bakımlarını yapmayı unutmayınız.

Aşağıdaki liste sadece örnek olarak verilmiştir. Yapılacak tasarıma bağlı olarak farklı malzemelere de ihtiyaç duyabilirsiniz.

* Metal, Plastik çekiç
* Portatif / Sabit Mengene
* Matkap
* Matkap uç seti \(metal ve tahta için uygun uçlar\)
* Hobi matkabı
* Sütun Matkap
* Dekopaj testere ve uçları \(metal/ahşap\)
* Çeşitli ebatlarda vida, somun, çivi
* Çalışma eldiveni
* Güvenlik Gözlüğü
* Panç \(Çeşitli çaplarda\)
* Tornavida seti
* Eğe \(metal ve plastik için uygun\)
* Hassas Cetvel
* Havya- Lehim
* Yan keski
* Pense
* İngiliz anahtarı seti
* Alyan takımı
* Cırcır seti
* Perçin Seti
* El testeresi
* Sıcak Hava Tabancası

Bu malzemelere ek olarak polikarbon, pleksi, ahşap, alüminyum profil ve levhalarda robot üretim aşamalarında ihtiyaç duyulan malzemeler arasındadır.

Tabiki tasarım, programlama v.b. çalışmalarda kullanılmak üzere robot odasnızda internet ve kullanıma açık bir yada bir kaç bilgisayar bulundurmanız faydalı olacaktır.

