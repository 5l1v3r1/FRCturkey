# Maddi İhtiyaçlar

Bu projeyi gerçekleştirmek için sponsor bulmanız ya da birikim yapabilmek için çalışmalar düzenlemeniz gerekebilir. Bu birikimleri kontrol altında tutabilmeniz için güvenli bir okul hesabı kullanmanızı öneririz. Okul aile birlikleri bu tarz projelerde yardımcı olmaktadır.

Takımlar maddi yadi ayni \(malzeme\) sponsorları bulabilirler. Bir sponsor takımın sponsorluk stratejisine göre vida, t-shirt, baskı, konaklama, ulaşım v.b. olabileceği için ihtiyaçlar için maddi destekte verebilir.

Her takımın ihtiyaç duyduğu maddi miktarlar doğal olarak değişiklik göstermektedir. Ancak her takım için kesin olan kayıt ücretleri sabittir. FRC turnuvasına ilk kez kayıt olan bir takım Rookie \(Çaylak\) takım olarak anılmaktadır. İlk yılını tamamlamış takımlar Veteran olarak tanımlanırlar.

**Rookie bir takımın herhangi bir \(yurt içi / yurtdışı\) bölgesel tunuvaya kayıt ücreti 6000$ ‘dır. Veteran’lar için kayıt ücreti ise 5000$ ‘dır.**

Takımlar bu ödemelerini yaptıkları zaman seçmiş oldukları bir bölgesel turnuva kayıtlarını kesinleştirmiş olurlar. Bu işlem sonucunda takıma ait 4 haneli takım numarası verilir. Kayıt ücretlerini tamamlamış takımlar Kick-off’da \(oyun açıklanma etkinliği\) içerisinde motor, bilgisayar, şase, pnomatik malzemeler, kontroller ünitesi v.b. malzemeleri teslim alır.  
[https://www.firstinspires.org/robotics/frc/kit-of-parts](https://www.firstinspires.org/robotics/frc/kit-of-parts)

Kayıt ücretleri konusunda maddi imkan yaratmakta sıkıntı yaşayan takımlar FIRST Rookie Grant \(Çaylak hibesi\), Fikret Yüksel Vakfı Grant hibe desteği programlarını takip edip başvurabilir. Her sene açıklanan başvuru kılavuzları takip edilmelidir.

Takımlar mutlaka sponsorluk çalışmalarını yıla yayıp maddi yönden sürdürülebilir olmaya gayret göstermelidir. İş planlarının bu şekilde hazırlanması faydalı olacaktır.

**Yukarıda belirtildiği gibi amaçlanan ‘kendi kaynaklarını yaratabilen sürdürülebilir’ bir takım kurabilmektir**. Maddi ihtiyaçlarınızı karşılamak için bir finansal plan oluşturup belgelendirmeniz gerekmektedir. Harcamalar, gelir-gider dengesi ve bütçe planlarıyla maddi yönetiminizi halletmeniz beklenir. Güzel ve güvenilir bir “İş Planı” hazırlamak ve ona uymak kaynak oluşturmak konusunda takımınıza çok faydalı olacaktır.

Yaratıcı fikirlerinizi girişimcilik ruhunuzla birleştirerek çok farklı yöntemler bulabilirsiniz. Bu uygulamalar sizlere hem ekstradan kaynak yaratmakta hem de bazı ödül kriterlerinde ekstra puan sağlamakta olduğu için önerilmektedir. \(Kermesler düzenleyip okul kantinlerinde çalışarak satış yapıp ‘Girişimcilik Ödülü’ kazanan yurt dışı takımlar da mevcut\).

Sorun yaşamamak için size yardım edeceğini söyleyen insanlara para vermeyiniz. Önce işin tamamlanmasını bekleyiniz. Mutlaka fiş ya da fatura karşılığı ödeme yapınız bu size yaptığınız ödemeleri belgelendirme imkanı sağlayacaktır.

Sizin için malzeme alacağını ya da kayıt ücreti yatıracağını söyleyen insanlara paranızı vermeyiniz. Maddi konularda mutlaka mentorlerinize bilgi veriniz.

Sponsorluk v.b. destek sözlerini mümkün ise “Sponsorluk antlaşmaları” şeklinde tamamlayınız. Bu takımınızın maddi açıdan ileriyi görebilmesini  
sağlayacaktır.

Unutmayın yolu FRC’den geçmiş herkes size yardım etmek için bekliyor ve bu insanlar para talebinde bulunmaz. Bulunanlara itibar etmeyiniz !

